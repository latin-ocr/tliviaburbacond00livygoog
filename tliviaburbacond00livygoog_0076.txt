T. LIVI

senatus in insequentem annum, quo Ap. ClaudiuS, L. Vo-
lumnius consules fuerunt, prorogavit maxime Appio adver-
3 sante imperium. Appium censorem petisse consulatum
comitiaque eius ab L. Furio tribuno plebis interpellata,
donec se censura abdicavit, in quibusdam annalibus invenio.
4creatus consul, cum collegae novum bellum Sallentini
hostes decernerentur, Rornae mansit, ut urbanis artibus
5 opes augeret, quando belli decus penes alios esset. Volum-
nium provinciae haud paenituit; multa secunda proelia
fecit, aliquot urbes hostium vi cepit. praedae erat largitor
et benignitatem per se gratam comitate adiuvabat militem-
que his artibus fecerat et periculi et laboris avidum.
6 Q. Fabius pro consule ad urbem Allifas cum Samnitium
exercitu signis conlatis confligit. minime ambigua res fuit‘ ;
fusi hostes atque in castra compulsi. nec castra forent
retenta, ni exiguum superfuisset diei3 ante noctem tamen
sunt circumsessa et nocte custodita, ne quis elabi posset.
7 postero die vixdum luce certa deditio fieri coepta, et pacti,
qui Samnitium forent, ut cum singulis vestimentis emitte-
8 rentur 3 ii omnes sub iugum missi. sociis Samnitium nihil
cautum 3 ad septem milia sub corona veniere. qui se
9 civem Hernicum dixerat, seorsus in custodia habituS. eos
omnes Fabius Romam ad senatum misit3 et cum quae-
situm esset, dilectu an voluntarii pro Samnitibus adversus
ιο Romanos bellassent, per Latinos populos custodiendi dantur,
iussique eam integram rem novi consules P. Cornelius
Arvina, Q. Marcius Tremulus—hi enim iarn creati erant—
ιι ad senatum referre. id aegre passi Hernici3 concilium
populorum omnium habentibus Anagninis in circ0, quem
Maritimum vocant, praeter Aletrinatem Ferentinatemque
et Verulanum omnes Hernici nominis populi populo
Romano bellum indixerunt.
43 In Samnio quoque, quia decesserat inde Fabius, novi
motus exorti. Calatia et Sora praesidiaque, quae in iis

