AB VRBE CONDITA ΜΒ. lx. 36-38

quo animus militum multitudine territus restitueretur 3 et,
quod sine munimento consederant, veri similius erat quod
simulabatur. curati cibo corpora quieti dant et quarta
fere vigilia sine tumultu excitati arma capiunt. dolabrae 8
calonibus dividuntur ad vallum proruendum fossasque
implendas, intra munimenta instruitur acieS‚ delectae
cohortes ad portarum exitus conlocantur. dato deinde signo 9
paulo ante lucem, quod aestivis noctibus sopitae maxime
quietis tempus est, proruto⁸ vallo erupit acieS‚ stratos passim
invadit hostes 3 alios immobileS, alios semisomnos in cubili-
bus suis, maximam partem ad arma trepidantes caedes
oppressit; paucis armandi se datum spatium est3 eos ipsos ιο
non signum certum, non ducem sequentes fundit Romanus
fugatosque persequitur. ad castra, ad silvas diversi tende-
bant. silvae tutius dedere refugium3 nam castra in campis
sita eodem die capiuntur. aurum argentumque iussum
referri ad consulem3 cetera praeda militis fuit. caesa aut η
capta eo die hostium milia ad sexaginta. eam tam claram
pugnam trans Ciminiam silvam ad Perusiam pugnatam
quidam auctores sunt metuque in magno civitatem fuisse,
ne interclusus exercitus tam infesto saltu coortis undique
Tuscis Umbrisque opprimeretur. sed ubicumque pugnatum 12
est, res Romana superior fuit. itaque a Perusia et Cortona
et Arretio, quae ferme capita Etruriae populorum ea
tempestate erant, legati pacem foedusque ab Romanis
petentes indutias in triginta annos impetraverunt.

Dum haec in Etruria geruntur, consul alter C. Marcius 38
Rutilus Allifas de Samnitibus vi cepit. multa alia castella
vicique aut deleta hostiliter aut integra in potestatem venere.
per idem tempus et classis Romana a P. Cornelio, quem ο
senatus maritimae orae praefecerat, in Campaniam acta
cum appulsa Pompeios esset, socii inde navales ad depopu-
landum agrum Nucerinum profecti, proximis raptim vastati5‚

unde reditus tutus ad naves esset, dulcedine, ut fit, praedae
mvv lx Ε

